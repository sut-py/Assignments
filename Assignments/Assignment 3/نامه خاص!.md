+ محدودیت زمان: ۵۰ میلی ثانیه
+ محدودیت حافظه: ۲۵۶ مگابایت

----------
![Pic](https://s3-eu-west-1.amazonaws.com/manxradionews/1249649-1.jpg)
پَت پستچی که در حال انتقال نامه‌های دهکده گریندال است، با پدیده‌ی عجیبی روبرو می‌شود. برخی از نامه‌های این دهکده، نامه خاص هستند.

روی این نامه‌های خاص، یک عدد نوشته شده است تا گیرنده‌(ها)ی آن را مشخص کند اما پت باید فرایندی را طی کند تا بتواند پلاک خانه‌ی گیرنده را پیدا کند. پت که کد پستی اهالی دهکده را به ترتیب شماره خانه‌ها (index) دارد، باید دو خانه را پیدا کند که مجموع کد پستی‌هایشان با عدد روی نامه خاص برابر شود. با این کار می‌تواند پلاک خانه‌ی گیرنده را پیدا کند. توجه داشته باشید که ممکن است نامه بیشتر از یک گیرنده داشته باشد و پت به پلاک خانه‌ی همه‌ی گیرنده‌ها نیاز دارد.

حالا پت از شما می‌خواهد برنامه‌ای بنویسید که با گرفتن لیست کدهای پستی شهر در یک خط و همینطور عدد خاص در خط بعدی، پلاک خانه‌ی گیرنده(های) نامه خاص را پیدا کند.

جفت عددی که مجموعشان برابر با مجموع گفته شده در خط دوم ورودی است، جفت خاص نامیده می‌شود.

# ورودی
ورودی شامل دو خط است.  

در خط اول آن، تعدادی نامعلوم از اعداد طبیعی با فاصله از هم آمده است و در خط دوم ورودی، جمع مطلوب برای زوجی از اعداد خط بالایی گفته می‌شود.

ضمناً توجه داشته باشید که تضمین می‌شود در خط اول ورودی، تمام اعداد متمایز هستند و از هر عدد فقط یکی داریم.

# خروجی
خروجی برنامه‌ی شما باید مجموع index هایی که جفتشان تشکیل جفت خاص (جفت عددی که مجموعشان برابر با مجموع گفته شده در خط دوم ورودی است) بدهد را بعد از مرتب‌سازی صعودی، به صورت هر جمع در یک خط جدا چاپ کند.

توجه داشته باشید که index ها از صفر و سمت چپ شروع می‌شوند و همینطور اگر گیرنده‌ای (جفت خاصی) پیدا نشد، عبارت زیر چاپ شود:
```
Not Found!
```

# مثال
## ورودی نمونه ۱
```
1 2 3 4 5 7 6 10 11
7
```

## خروجی نمونه ۱
```
5
5
6
```

همانطور که مشاهده می‌کنید با جفت‌ عددهای ۳و۴ | ۲و۵ | ۱و۶ می‌توان به جمع ۷ رسید. حال اگر index مربوط به آن‌ها را جمع کنیم، به شکل زیر می‌شود:  

|     مجموع index    |        جفت         |
|:------------------:|:------------------:|
|      ۲+۳=۵         |         ۳و۴        |
|      ۰+۶=۶         |         ۱و۶        |
|      ۱+۴=۵         |         ۲و۵        |
 
 پس از مرتب‌سازی مجموع‌ها، در نهایت خروجی باید به صورتی که گفته شد، داده شود.